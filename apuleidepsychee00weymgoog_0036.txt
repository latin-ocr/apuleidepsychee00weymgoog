 

10

15

20

25

35

5 Isto quoque fortunae naufragio Psyche perterrita nec indi-
pisci iam maritum uolatilem quienS, tota spe salutis deposita sic ipsa
suas cogitationes consuluit : ‘Iam quae possunt alia meis aerumnis
temptari uel adhiberi subsidia, cui nec dearum quidem quanquam
uolentium potuerunt prodesse suffragia? quosum itaque tantis
laqueis inclusa uestigium porrigam? quibusque tectis uel etiam
tenebris abscondita magnae Veneris ineuitabiles oculos effugiam?
quin igitur masculum tandem sumis animum et cassae speculae
renuntias sortiter et ultroneam te dominae tuae reddis et uel sera
modestia saeuientes impetus eius mitigas? qui scia5‚ an etiam quem
diu quaeritas illic in domomatris repperies³i Sic ad dubium obse·
quium, immo ad certum exitium praeparata principium futurae
secum meditabatur obsecrationis,

6 At Venus terrenis remediis inquisitionis abnuens caelum
petit. Iubet construi currum, quem ei Vulcanus aurifex suptili fabrica
studiose poliuerat et ante thalami rudimentum nuptiale munus
obtulerat, limae tenuantis detrimento conspicuum et ipsius auri
damno pretiosum. De multis quae circa cubiculum dominae stabu-
lant procedunt quattuor candidae columbae et hilaris incessibus
picta colla· torquentes iugum gemmeum subeunt susceptaque
domina laetae subuolant. Currum deae prosequentes gannitu
constrepenti lasciuiunt passeres et ceterae quae dulce cantitant aues
melleis modulis suaue resonantes aduentum deae pronuntiant.
Cedunt nubes et caelum filiae panditur et summus aether cum
gaudio suscipit deam. Nec obuias aquilas uel accipitres rapaces
pertirnescit3111agnae Veneris canora familia.

7 Tunc se protinus ad Iouis regias arces dirigit et petitu
superbo Mercuri, dei uocalis, operae necessariam usuram postulat.
Nec rennuit Iouis caerulum supercilium. Tunc ouans ilico comitante
etiam Mercurio Venus caelo demeat eique sollicite serit uerba ε
‘Frater Arcadi, scis nempe sororem tuam Venerem sine Mercuri
praesentia nil unquam fecisse, nec te praeterit utique, quanto iam
tempore delitescentem ancillam nequiuerim repperire. Nil ergo
superest quam tuo praeconio praemium inuestigationis publicitus
edicere. Fac ergo mandatum matures meum et indicia, qui possit
agnosci, manifeste designeS‚ ne siquis occultationis inlicitae crimen
subierit, ignorantiae se possit excusatione defendere'. Et simul
dicens libellum ei porrigit, ubi Psyches nomen continebatur et
cetera. Quo facto protinus domum secessit.

 

